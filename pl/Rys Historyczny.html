<!DOCTYPE html>
<html>

  <head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1">

  <title>Rys Historyczny</title>
  <meta name="description" content="VAN DOG POLONICA - Czarny Terrier Rosyjski - Podstawowym celem naszej hodowli jest połączenie zdrowia, temperamentu, piękna i zrównoważonego charakteru.">

  <link type="text/plain" rel="author" href="https://subnautica.cos.ovh/humans.txt"/>
  <link rel="icon" type="image/x-icon" href="https://cdn.tchiorny.pl/vandog//images/favicon.ico"/>
  <link rel="stylesheet" href="/css/main.css">
  <link rel="canonical" href="https://tchiorny.pl/pl/Rys Historyczny">
  
  
  <link rel="alternate" hreflang="pl" href="/pl/Rys Historyczny" />
  <link rel="alternate" type="application/rss+xml" title="Tchiorny Terrier Van Dog Polonica" href="https://tchiorny.pl/feed-pl.xml">
</head>


  <body>

    <header class="top">

      <div class="wrapper">
  <strong>Tchiorny Terrier Van Dog Polonica</strong>
      
    
    

    
      
       <a href="/pl/Rys Historyczny" class="pl language-switcher">pl</a> 
    

</div>


      <header class="site-header">

  <div class="wrapper">

    <a class="site-title" href="/index.md"><img alt="Tchiorny Terrier Van Dog Polonica" height=130 src="https://cdn.tchiorny.pl/vandog//images/logo.png" /></a>

    <div class="banner">
      
    </div>

  </div>

</header>


      <div class="wrapper motto">

<p>Podstawowym celem naszej hodowli jest połączenie zdrowia, temperamentu, piękna i zrównoważonego charakteru.</p>
<p>Troskliwie odchowane w naszym domu szczenięta staną się wiernymi i oddanymi członkami całej Waszej rodziny.</p>



</div>


      <div class="wrapper">
  <nav class="site-nav">
      <ul class="trigger">
        
          <li tabindex="-1" class="page-link "><a href="/">Główna</a>
            </li>
        
          <li tabindex="-1" class="page-link "><a href="/pl/Nasza Hodowla/">Nasza Hodowla</a>
            <ul class="dropdown">
            
              <li tabindex="-1" class="page-link "><a href="/pl/Nasze Suki">Nasze Suki</a>
            <ul class="dropdown">
            
              <li tabindex="-1" class="page-link "><a href="/pl/Nasze Suki/XL-Girl Van Dog Polonica">XL-Girl Van Dog Polonica</a></li>
            
              <li tabindex="-1" class="page-link "><a href="/pl/Nasze Suki/Zaria Van Dog Polonica">Zaria Van Dog Polonica</a></li>
            </ul>
            </li></li>
            
              <li tabindex="-1" class="page-link "><a href="/pl/Byli z Nami">Byli z Nami</a>
            <ul class="dropdown">
            
              <li tabindex="-1" class="page-link "><a href="/pl/Byli z Nami/Sendi Big">Sendi Big</a></li>
            
              <li tabindex="-1" class="page-link "><a href="/pl/Byli z Nami/IRINA Van Dog">IRINA Van Dog</a></li>
            
              <li tabindex="-1" class="page-link "><a href="/pl/Byli z Nami/MADZALIS Van Dog">MADŻALIS Van Dog</a></li>
            
              <li tabindex="-1" class="page-link "><a href="/pl/Byli z Nami/Nord Praid HOHLOMA BOJARYNIA">Nord Praid HOHŁOMA BOJARYNIA</a></li>
            
              <li tabindex="-1" class="page-link "><a href="/pl/Byli z Nami/RADUGA TANIA Van Dog Polonica">RADUGA TANIA Van Dog Polonica</a></li>
            
              <li tabindex="-1" class="page-link "><a href="/pl/Byli z Nami/DENDI Zabadak Star">DENDI Zabadak Star</a></li>
            
              <li tabindex="-1" class="page-link "><a href="/pl/Byli z Nami/PRIMADONNA Van Dog Polonica">PRIMADONNA Van Dog Polonica</a></li>
            </ul>
            </li></li>
            
              <li tabindex="-1" class="page-link "><a href="/pl/Osiagniecia">Osiągnięcia</a>
            </li></li>
            </ul>
            </li>
        
          <li tabindex="-1" class="page-link "><a href="/pl/O Czarnym Terierze">O Czarnym Terierze</a>
            <ul class="dropdown">
            
              <li tabindex="-1" class="page-link "><a href="/pl/Standard FCI">Standard FCI</a>
            </li></li>
            
              <li tabindex="-1" class="page-link "><a href="/pl/Standard RFK">Standard RFK</a>
            </li></li>
            
              <li tabindex="-1" class="page-link "><a href="/pl/Pogladowy Schemat Anatomiczny">Poglądowy Schemat Anatomiczny</a>
            </li></li>
            
              <li tabindex="-1" class="page-link active"><a href="/pl/Rys Historyczny">Rys Historyczny</a>
            </li></li>
            
              <li tabindex="-1" class="page-link "><a href="/pl/Czarny Terier w Polsce 1986 - 2000">Czarny Terier w Polsce 1986 - 2000</a>
            </li></li>
            
              <li tabindex="-1" class="page-link "><a href="/pl/Tchiorny">Tchiorny</a>
            </li></li>
            
              <li tabindex="-1" class="page-link "><a href="/pl/Dolegliwosci">Dolegliwości</a>
            </li></li>
            
              <li tabindex="-1" class="page-link "><a href="/pl/Droga do Europy">Droga do Europy</a>
            </li></li>
            
              <li tabindex="-1" class="page-link "><a href="/pl/Pielegnacja i Strzyzenie">Pielęgnacja i Strzyżenie</a>
            </li></li>
            
              <li tabindex="-1" class="page-link "><a href="/pl/Jaki jest Czarny Terier">Jaki jest Czarny Terier</a>
            </li></li>
            </ul>
            </li>
        
          <li tabindex="-1" class="page-link "><a href="/pl/Fotogaleria/">Fotogaleria</a>
            </li>
        
          <li tabindex="-1" class="page-link "><a href="/pl/Linki/">Linki</a>
            </li>
        
          <li tabindex="-1" class="page-link "><a href="https://vandog.pl/pl/">Basset Bretoński</a>
            </li>
        
          <li tabindex="-1" class="page-link "><a href="/pl/Kontakt">Kontakt</a>
            </li>
        
      </ul>
  </nav>
</div>


    </header>

    <div class="page-content">

      <div class="breadcrumbs wrapper">
  <h1>Rys Historyczny</h1>
  <div class="right">
    <div><span style="font-size:21px">&nbsp;</span><a href="
    /index.html">Główna
    </a>
    
    
    → <a href="/pl/O Czarnym Terierze">O Czarnym Terierze</a>
    
    
    
    
    → <strong>Rys Historyczny</strong>
    </div>
  </div>
</div>


      
<div class="wrapper category-listing">
<ul>
  
    
  
    
  
    
  
    
  
    
  
    
  
    
  
    
      
        <li><a href="/pl/Pogladowy Schemat Anatomiczny">Poglądowy Schemat Anatomiczny</a></li>
      
    
  
    
  
    
  
    
      
        <li><a href="/pl/Rys Historyczny"><strong>Rys Historyczny</strong></a></li>
      
    
  
    
  
    
      
        <li><a href="/pl/Standard FCI">Standard FCI</a></li>
      
    
  
    
      
        <li><a href="/pl/Standard RKF">Standard RKF</a></li>
      
    
  
    
  
    
  
    
  
    
  
    
  
    
  
    
  
    
  
    
  
    
  
    
  
    
  
    
  
    
  
  
</ul>
</div>



      <div class="wrapper page">
        <article class="post">

  

  <div class="post-content">
    <h2 id="czarny-terier-rosyjski---czarna-pera-rosji">CZARNY TERIER ROSYJSKI - CZARNA PERŁA ROSJI</h2>

<p><em>Biuletyn Klubu Teriera w Polsce “Terier” Nr. 3/99(4) autor I. Witosławska (wybór z artykułu przeredagowany przez autorkę dla potrzeb tej strony)</em></p>

<p><img src="https://cdn.tchiorny.pl/vandog//images/rys/Dan-Zan.JPG" style="float:right" />
Przez wiele lat czarny terier rosyjski traktowany był jako osiągnięcie radzieckiej gospodarki narodowej, a dokumentacja powstania rasy objęta była tajemnicą. Do połowy lat osiemdziesiątych obowiązywał zakaz wywozu psów tej rasy. Na skutek zachodzących zmian w Rosji - otwarcia na Świat, a przede wszystkim po przystąpieniu Rosyjskiej Federacji Kynologicznej do FCI - udostępniono wreszcie hodowcom szczegółową dokumentację i księgi rodowodowe.</p>

<p>Chcąc zrozumieć potrzebę tworzenia przez Rosjan Czarnego Teriera musimy chociaż pokrótce poznać kynologię rosyjską tamtych lat. Musimy sobie uświadomić, że nie była to praca przypadkowa, a świadomie zaplanowane i kierowane przez wysokiej klasy specjalistów działanie. Rosyjska kynologia ma swoją długoletnią tradycję, w której niemałą rolę odegrała hodowla psów użytkowych określanych w Rosji ogólnym mianem “psów służbowych”. Pierwsze psy tych ras do Rosji sprowadzono już w latach 1902-1905. Były to: dobermany, sznaucery olbrzymy, owczarki niemieckie i airdale teriery.</p>

<p><img src="https://cdn.tchiorny.pl/vandog//images/rys/Dasso_vom_Drachenschlucht.jpg" style="float:right" />
W 1912r. w Moskwie przy Izmajłowskim Pułku Gwardyjskim po raz pierwszy utworzono hodowlę, w której szkolono psy do zadań wojskowych. W 1924r. w Wiszniakach pod Moskwą utworzono Centralną Wojskową Szkołę Specjalistów ds. Psów Wojskowych i Sportowych, w której kształcono w kierunku żywienia, szkolenia i hodowli psów użytkowych. Przy instytucji tej działała hodowla pod nazwą “Krasnaja Zwiezda”. Do końca lat 40-tych podstawową bazę hodowlaną stanowiły głównie psy ras europejskich: dobermany, sznaucery olbrzymy, owczarki niemieckie, airdale teriery oraz owczarki szkockie - colli. Były one jednak -jak na potrzeby wojska- nieduże i przystosowane do względnie łagodnego klimatu. Natomiast hodowane psy ras rodzimych tj. owczarki kaukaskie, południowo-rosyjskie /jużaki/, środkowo-azjatyckie /azjaty/ oraz łajki nie były dość podatne na szkolenie, zaś stopień ich agresji stanowił często zagrożenie dla samego przewodnika.</p>

<p><img src="https://cdn.tchiorny.pl/vandog//images/rys/Beniamino.jpg" style="float:right" />
Podczas wojny okazało się, że potrzebne są psy większe, silniejsze, wytrzymalsze i przystosowane do surowego klimatu. Nadające się do pełnienia zadań zarówno wartowniczych, patrolowych jak i obronnych. Pies taki powinien być mocnej budowy, duży, śmiały i silny, porośnięty grubą i gęstą sierścią. Winien także posiadać zrównoważony charakter, dobry węch i słuch. Powinien chętnie współpracować z człowiekiem i łatwo poddawać się szkoleniu. Zakładano, że pies ten powinien posiadać temperament teriera, co zdeterminowało nazwę wyhodowanej później rasy. Niestety żadna z dotąd hodowanych ras nie spełniała w całości tych założeń. Po II Wojnie Światowej zaktywizowano pracę hodowlaną klubów psów ras służbowych DOSAAF i powstałych w tym czasie wyspecjalizowanych ośrodków hodowli psów służbowych w celu odtworzenia drastycznie zmniejszonego pogłowia psów jak również w celu uzyskania nowych - możliwie uniwersalnych - ras psów służbowych.</p>

<p>Podczas prac nad poszukiwaniem i tworzeniem idealnego psa służbowego stosowano kombinacje różnych metod kojarzeń. Nie były to metody przypadkowe, lecz poprzedzone drobiazgowymi przemyśleniami, długimi obradami i oczywiście uprzednimi założeniami hodowlanymi, szczegółowo określającymi charakter psa. Trudność polegała na tym, że nie tyle określono wygląd zewnętrzny, a zajęto się drobiazgowo mniej widocznym efektem prac, do których należały: odporność psychiczna, wytrzymałość fizyczna, witalność, pojętność, oraz pasja służenia człowiekowi. Odrzucono wszelkie słabości ludzkie. Zdawano sobie sprawę, że praca będzie żmudna, wieloletnia i wymagająca konsekwentnej selekcji. Wiedziano też, że na pierwszym etapie prac niejednokrotnie będzie trzeba mniej zwracać uwagę na fenotyp /wygląd zewnętrzny/ zwierząt, dopuszczając niejednokrotnie niektóre wady. Wiedziano bowiem, że łatwiej jest w drodze selekcji hodowlanej o poprawę fenotypu niż założeń dziedzicznych na dobrze zrównoważony charakter, pojętność lub pasję do pracy. Głównym problemem było dobranie do kojarzeń takich osobników, ażeby nie wyeliminować genów cech pożądanych w zakresie charakteru i użytkowości psa.</p>

<p><img src="https://cdn.tchiorny.pl/vandog//images/rys/Gai_-_Gy.JPG" style="float:right" />
W wyniku tych prac stworzono między innymi grupy rasowe:
·    moskiewski stróżujący: skrzyżowanie bernardyna z owczarekiem kaukaskim,
·    owczarek wschodnioeuropejski: wyselekcjonowany pod względem wzrostu i ciętości z owczarka niemieckiego 
     /najprawdopodobniej z wlewką owczarka kaukaskiego/.
·    moskiewski wodołaz: uzyskany w wyniku absorbcyjnych krzyżowań nowofunlanda z owczarkiem kaukaskim,
·    gończy brudastyj: uzyskany w wyniku skrzyżowania Ruskiego Piegastego /stara, rdzenna rosyjska rasa 
     sięgająca swym rodowodem XII w./ z airedale terierem,
·    dog moskiewski: dog niemiecki x owczarek wschodnioeuropejski.</p>

<p>Jednak żadna z tych krzyżówek nie zadowalała ich twórców. Uznano, że w tworzeniu rasy uniwersalnej pod względem cech użytkowych, należy przede wszystkim użyć ras już sprawdzonych w pracy tj. rottweilera, sznaucera olbrzyma i airedale teriera, mimo iż główną ich wadą było nie przystosowanie do surowego klimatu rosyjskiego. Postanowiono więc skrzyżować je ze stworzonymi grupami rasowymi idealnie spełniającymi ten warunek.</p>

<p><img src="https://cdn.tchiorny.pl/vandog//images/rys/Peppi.JPG" style="float:right" />
W sumie w hodowli Krasnaja Zwiezda uzyskano cztery grupy mieszańców:
·       od sznaucera olbrzyma i suk airedale teriera,
·       od sznaucera olbrzyma i suk rottweilera,
·       od moskiewskich wodołazów,
·       od rottweilerów i suk pozostałych ras.</p>

<p>Decydującym dla powstania grupy rasowej czarnego teriera było jednorodne w typie potomstwo sznaucera olbrzyma z sukami różnych ras. W ten sposób sznaucer o nazwie Roj ur. w 1947r. stał się protoplastą czarnego teriera rosyjskiego.</p>

<p>Pierwszą grupę tworzyły mieszańce uzyskane z kryć sznaucera Roja z sukami rasy airedale terier. Wszystkie trzy suki airedale terier wykorzystane do utworzenia tej grupy urodziły się 22.02.49r., w jednym miocie, od reproduktora Billa Askana i suki Teffi. Były to: Sima, Salma i Sotta. Mieszańce tej grupy charakteryzowały się większym wzrostem i większą ciętością niż airedale teriery, jednakże były drobniejsze od sznaucerów. Sierść miały twardą, dłuższą, czarnego koloru, niektóre egzemplarze były czarne podpalane.</p>

<p><img src="https://cdn.tchiorny.pl/vandog//images/rys/Topaz.JPG" style="float:right" />
Drugi kierunek prac polegał na uzyskaniu mieszańców ze skrzyżowania sznucera i suk rasy rottweiler. Tu także wykorzystano reproduktora Roja. Wszystkie suki pochodziły od pary Astor /niektóre źródła podają Kastor/ - Birma. Były to pochodzące z jednego miotu ur.09.05.50 roku: Una, Urma, Uda, oraz ich młodsza siostra urodzona w 1951 roku - Firma. Mieszańce tej grupy były rosłe, z masywnym kośćcem, dobrze rozwiniętą muskulaturą i szeroką mózgowioczaszką. Odziedziczyły też czarną sierść sznaucera - grubą, twardą, lecz niezbyt długą. Miały dobrze owłosione głowy i nogi.</p>

<p><img src="https://cdn.tchiorny.pl/vandog//images/rys/Filipp_II.JPG" style="float:right" />
Trzecią grupę mieszańców uzyskano ze skrzyżowania sznaucera Roja i suk grupy rasowej moskiewskich wodołazów. W hodowli udział wzięły dwie miotowe siostry Tina i Tiza urodzone 10.08.49 roku. Ojcem ich był nowofunland Negus v. Mangeim, matką zaś suka rasy owczarek kaukaski - Karabaszka. Do krzyżowań użyto także córkę Tizy - Hankę, której ojcem był reproduktor Lord /o. Halori Astor - m. Kuna v.Geiberg /. Hanka niosła w sobie 3/4 krwi nowofunlanda i 1/4 krwi owczarka kaukaskiego. Roja skojarzono także z suką moskiewskiego wodołaza - Ufą ur.20.04.50r. /o. Negus v.  Mangeim - m. Rina/. Jednak trudno jest dziś ustalić pochodzenie matki Ufy - Riny, a co się z tym wiąże niemożliwe jest określenie stosunku wlewu krwi jej przodków /nowofunlanda, owczarka kaukaskiego i owczarka wschodnioeuropejskiego/. W grupie tej wykorzystano także reproduktory rasowej grupy moskiewskich wodołazów. Pierwszy to pies Grum /o. Fakt - m. Ufa /, w którego żyłach płynęło 5/6 krwi nowofunlanda i 1/6 krwi owczarka kaukaskiego. Ze skojarzenia Gruma i suki Ginty /o. Azart - m. moskiewski wodołaz Hanka / urodziły się suki LEDI i AJSZA. Drugim reproduktorem został młodszy brat Hanki - pies o imieniu Fakt ur.22.03.51r. /o. Lord - m. Tiza /. Fakt był ojcem Gruma. Trzeci - moskiewski wodołaz Czełkasz dał sukę Wierszę. Matką Wierszy była Arbita /o. sznaucer Roj - m. moskiewski wodołaz Tina /. Uzyskane potomstwo od sznaucera Roja i suk grupy rasowej moskiewski wodołaz cechowało się zrównoważonym charakterem, dużym wzrostem i masywnością. Ich sierść była gęsta, długa i gruba, z silnie rozwiniętym podszerstkiem. Mieszańce te często miały białą łatę na piersi.</p>

<p><img src="https://cdn.tchiorny.pl/vandog//images/rys/Ruslan.jpg" style="float:right" />
Czwartą grupę mieszańców utworzono z psów, których ojcami były rottweilery, a matki pochodziły od suk uzyskanych z krzyżowań różnych ras. Mieszańce tej grupy były rosłe, z grubym kośćcem i masywną muskulaturą. Miały szerokie lub bardzo szerokie mózgowioczaszki, niekiedy z lekką kufą. Z reguły miały prawidłowo zbudowane kończyny, ale częstą wadą ich były strome zady. W grupie tej w krzyżowaniach międzyrasowych wzięły udział reproduktory rasy rottweiler. Były to: Beniamino, Sułtan 2, Farno, Astor, Gejni i Lincz. Kryły one suki doga moskiewskiego, suki pochodzące ze Remakskojarzenia sznaucera Roja z airdale terierką Sottą, suki gończego brudastego, moskiewskiego wodołaza i airdale teriera oraz suki ze skojarzenia sznaucera Roja z rottweilerkami. W miarę rozwoju hodowli czarnego teriera stosunek wlewu krwi doga moskiewskiego i rosyjskiego gończego zmalał do nieznacznych rozmiarów</p>

<p>Rasy psów wykorzystane w pierwszej fazie krzyżowań znacznie różniły się między sobą. Przede wszystkim różnice te można było zauważyć w budowie głowy, a także w budowie zadu i kończyn. Uwidoczniły się one też u pierwszych mieszańców. Wyraźne były różnice w typie i umaszczeniu  okrywy włosowej. Zwłaszcza pierwsze dwa pokolenia mieszańców wszystkich czterech grup nie były jednolite pod względem koloru szaty. Wśród jednolicie czarnych psów zdarzały się także egzemplarze czarne podpalane - potomkowie rottweilerów i airedale terierów. U potomków moskiewskich wodołazów natomiast zdarzały się białe łaty. Różnice wystąpiły także w rodzaju okrywy włosowej - od krótkiej i ze słabym podszerstkiem po długą z doskonale rozwiniętym podszerstkiem.</p>

<p><img src="https://cdn.tchiorny.pl/vandog//images/rys/Lar_Lin.jpg" style="float:right" />
Począwszy od trzeciego pokolenia mieszańce coraz bardziej zaczęły się ujednolicać. Na tym etapie prac w krzyżowaniu wzięły udział sznaucery Dasso i Dieter von Dranhenschlucht, poszerzając tym samym bazę hodowlaną dotychczasowej hodowli wsobnej. Warto także nadmienić, że Dieter miał kolor “pieprz i sól”. Krwi sznaucera dolewano także parokrotnie w latach ‘70.Wykorzystano wtedy sukę Anni von Raaksee i psy Geinar’a von Winkerpark i Akbar’a von Raaksee.</p>

<p>W czwartym pokoleniu w dalszym ciągu prowadzono chów wsobny, dzięki czemu mieszańce uległy dalszemu ujednoliceniu. Od tego momentu podstawową grupę psów uznano za grupę rasową - “czarny terier”. Było to możliwe dzięki surowej selekcji pogłowia pod względem walorów przede wszystkim użytkowych, ale i eksterierowych. Najlepsze egzemplarze hodowlane /pod względem stopnia szkolenia, eksterieru, pochodzenia i uzyskanego potomstwa/ otrzymywały numery hodowlane; psy z sygnaturą K, a suki z sygnaturą C /np. K-1, C-1/.</p>

<p>W 1956r. hodowla “Krasnaja Zwiezda” opublikowała pierwszy standard grupy rasowej. W tym czasie znaczna liczba czarnych terierów była już w prywatnych rękach członków klubów DOSAAF, jednak hodowla odbywała się w ścisłej współpracy z innymi klubami i hodowlami. W celu doskonalenia walorów użytkowych jak również eksterierowych oraz ujednolicania pogłowia nadzór nad hodowlą sprawowała w dalszym ciągu hodowla “Krasnaja Zwiezda”. Wraz z doskonaleniem wyglądu zewnętrznego czarnego teriera, z uwzględnieniem latami wytyczonego kierunku hodowli, co pewien czas hodowla “Krasnaja Zwiezda” opracowywała nowy wzorzec grupy rasowej.</p>

<p><img src="https://cdn.tchiorny.pl/vandog//images/rys/Lessi.jpg" style="float:right" /></p>

<p>W 1979r. specjaliści hodowli “Krasnaja Zwiezda” uznali prace nad tworzeniem rasy za zakończone, publikując standard czarnego teriera. Do tego czasu było zgłoszonych ponad 800 miotów, co w sumie dało 4332 szczenięta w przeważającej większości odpowiadające wymogom standardu.</p>

<p>13.05.1981r. standard rasy został zatwierdzony przez Ministerstwo Rolnictwa ZSRR pod numerem 19.</p>

<p>W maju 1984r. wzorzec czarnego teriera zatwierdzony został przez Międzynarodową Federację Kynologiczną i zapisany pod numerem 327. Początkowo czarny terier należał tak jak inne teriery do trzeciej grupy FCI. Należy z całym przekonaniem podkreślić, że ulokowanie czarnego teriera w grupie III było wyjątkowo niefortunne, a zasugerowane jedynie nazwą rasy. Tymczasem cytując słowa M.Gierasimowej:… czernysz - to nie terier w ogólnie przyjętym pojęciu słowa “terier”, nie powinien on mieć budowy i konstrukcji zbliżonej do typu “teriera”…</p>

<p><img src="https://cdn.tchiorny.pl/vandog//images/rys/Stalker_Les.jpg" style="float:right" />
Z uwagi więc na pochodzenie czarnego teriera i wygląd ogólny w 1994r. został on przeniesiony do grupy II FCI - molosy, pinczery, sznaucery. Niestety wielu hodowców i sędziów zdaje się o tym nie pamiętać i dalej traktuje czarnego teriera jak wielkiego, czarnego “kanapowca” a nie psa ze wszech miar użytkowego. Zwłaszcza, iż rosyjski klub czarnego teriera pamiętając o jego przeznaczeniu, na wystawach rangi specjalistycznej i klubowej zaleca przeprowadzanie testów psychicznych oraz prób pracy.</p>

<p>Czarny terier rosyjski ma być psem masywnym i muskularnym. Dzisiejsze rosyjskie czarne teriery rodem z Rosji bardziej przypominają eleganckie Bouvier’y o dłuższych szyjach niż elegancko-delikatne teriery. Najlepiej zauważyć to można porównując mocne i muskularne o widocznych walorach użytkowych psy z hodowli rosyjskich z drobnymi, niedużymi i smukłymi egzemplarzami z hodowli europejskich, a zwłaszcza niemieckich.</p>

<p>Sytuacja polityczna tamtych lat, brak dostępu do dokumentów hodowlanych i innych opracowań na temat czarnego teriera, jak również zakaz nostryfikacji rodowodów rosyjskich sprawiły, że hodowla oparta na wcześniej sprowadzonym materiale uległa znacznemu zahamowaniu, a baza hodowlana z braku nowych importów bezpośrednio z Rosji zawężona.</p>

<p><img src="https://cdn.tchiorny.pl/vandog//images/rys/Oktay_Chuk.jpg" style="float:right" />
Także fakt, że Rosjanie nie uczestniczyli od początku w tworzeniu oficjalnego standardu FCI, a także ich bardzo rzadki udział na wystawach zarówno w osobie sędziów kynologicznych jak i wystawców spowodowały, że im dalej od Rosji, tym Czarny Terier Rosyjski jest coraz mniej Czarnym Terierem Rosyjskim. Należy tym samym ufać, że w czasach, w których od sięgania po rosyjską krew czarnych terierów rosyjskich, dzieli nas tylko posiadanie chęci, hodowcy kierowani nie potrzebą rozmnażania, a ambicją doskonalenia rasy skorzystają z tej możliwości.</p>

  </div>

</article>

      </div>
    </div>

    <footer class="site-footer">

  <div class="wrapper">

    <div class="footer-col-wrapper">
      <div class="footer-col footer-col-1">
        <ul class="contact-list">
          <li>&copy; 2016 Tchiorny Terrier Van Dog Polonica</li>
          <li><a href="mailto:info@vandog.pl">info@vandog.pl</a></li>
        </ul>
      </div>
    </div>

  </div>

</footer>


  </body>

</html>
