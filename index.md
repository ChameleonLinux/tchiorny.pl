---
layout: default
ref: index
title: Główna
lang: pl
do_not_show_title: true
permalink: /index.html
---

<div markdown="1" class="home">
# Dawno Temu...

Cały czas pochłaniały nam Owczarki Niemieckie.

Wtedy Czarne Teriery nie wzbudzały w nas większego zainteresowania choć niejednokrotnie widywaliśmy je na wystawach. 
I było by tak do dnia dzisiejszego gdyby nie przypadek, który sprawił, że do naszego domu trafiła Sendi Big.
Odkupienie tej suki podyktowane było tylko i wyłącznie "odruchem serca” i nawet przez myśl nam nie przeszło, że zajmiemy się hodowlą Czarnych Terierów. W owym czasie myśleliśmy, że nie ma doskonalszego użytkowego - a zarazem rodzinnego - psa niż owczarek niemiecki.

Jakżeż się myliliśmy!

Już w ciągu pierwszego tygodnia pobytu u nas zostaliśmy oczarowani charakterem i naturalnym pięknem Sendi. Szybko też okazało się, że czarny terier spełnia wszystkie nasze oczekiwania jako pies użytkowy i rodzinny: równie szybko jak owczarek niemiecki uczy się i doskonale się szkoli, a polecenia wykonuje co prawda ciut wolniej, ale za to dokładniej; natomiast jako pies rodzinny jest bardzo czuły, wylewny, chętny do nawiązywania kontaktów ze wszystkimi członkami rodziny, nie jest agresywny do innych zwierząt będących członkami rodziny, a po za tym jest cichy /bardzo mało szczeka/, nie linieje /co nie jest bez znaczenia dla lubiących porządek/, a w domu  zajmuje niezwykle mało miejsca /nie chodzi po mieszkaniu bez potrzeby i nie plącze się pod nogami/. Pies ten ma także niezwykłą cechę – dostosowuje się do trybu i sposobu życia swoich właścicieli.

Zauroczeni naszą „czarną dziewczynką” postanowiliśmy dowiedzieć się więcej o tej rasie. Zaczęliśmy gorączkowe poszukiwania standardu i wszelkiej literatury. A ponieważ „wychowaliśmy” się na solidnej owczarkarskiej kynologii, gdzie niezmiernie dużą uwagę przykłada się do dogłębnej znajomości rodowodu – nieocenionego nośnika wszelkich informacji o eksterierze i charakterze psa - tak niezbędnych do rzetelnej pracy hodowlanej, z pasją zbieraliśmy wszelką dostępną 
i niedostępną dokumentację rodowodową, a przede wszystkim same rodowody.

Sendi okazała się być wspaniałą suką wystawową. W trakcie swej kariery wystawowej zdobyła tytuły: Interchampiona, Championa Polski i Zwycięzcy Polski. Jako pierwszy Czarny Terier z Polski uzyskała tytuł Championa i Zwycięzcy Austrii. Wielokrotnie wygrywała wystawy w Polsce, Danii i Niemczech. Nasza "Czarnuszka" sprawdziła się także jako wysokiej klasy suka hodowlana i choć w swoich trzech miotach dała nam zaledwie 12 szczeniąt. Troje z nich posiada tytuł Championa Międzynarodowego, siedmioro tytuł Championa Wystawowego - Polski, Austrii, Niemiec, Danii lub Rosji. Dzieci Sendi czterokrotnie zdobyły tytuł Zwycięzcy Klubu - Polski (1999 i 2000) i Słowacji (1999). Posiadają także nominację jako pierwsze w Polsce na Championa Międzynarodowego Klubu Czarnego Teriera.

W końcu 1995r. do naszego domu przybył sześcioletni już Dendi Zabadak Star - Bulgot. Od pierwszego dnia pobytu stał się on najwierniejszym przyjacielem i obrońcą naszego syna. W przyjaźni z tym małym chłopcem nie przeszkadzały mu zdobyte tytuły: Interchampiona, Championa Czechosłowacji, Czech, Polski, Austrii, Klubu Czech oraz Zwycięzcy Austrii i wielelokrotnego Zwycięzcy Klubu Czech.


# Od jakiegoś czasu...

Nie bez dumy, możemy stwierdzić, że Sendi Big została założycielką naszej hodowli.

Przyjęliśmy zasadę, że bazę stanowią suki z naszej hodowli – córki, wnuczki, a wkrótce i prawnuczki Sendi, a postęp hodowlany uzyskujemy kojarząc je z najwyższej klasy, zdrowymi, sprawdzonymi już reproduktorami z Europy i kraju pochodzenia rasy. Należy podkreślić, że przy wyborze reproduktora przykładamy dużą wagę do tego, aby psy urodzone w naszej hodowli miały elitarne, unikalne w Polsce pochodzenie. Nie bez znaczenia dla nas jest też najważniejsza cecha psów ras użytkowych – pasja służenia człowiekowi.

Vandogi z powodzeniem uprawiają agility, bez problemu kończą kursy szkolenia PT i IPO, zaliczają obiedence i próby pracy GSzarówno w Polsce jak i zagranicą.

Na początku 2001 roku przyjechała do nas z Rosji dziewczynka o imieniu Hohłoma Bojarynja - Bordżia, bo tak ją nazwaliśmy, jest córką Igora Van Dog i multichampionki Royal Rechel iz Rayvola Nord. Jej hodowcą jest p. Tatiana Isajewa - właścicielka hodowli Nord Praid z Sankt Petersburga.

Ale co najważniejsze wszystkie vandogi są kochającymi i kochanymi członkami wielu rodzin.

# Dzisiaj...

Możemy powiedzieć, że nasza praca nie poszła na marne, bo Czarne Teriery z naszej hodowli jako pierwsze w Polsce zostały championami: Rosji, Litwy, Austrii, Węgier, Belgii, Luksemburga oraz Czech i Słowacji. Vandogi posiadają takźe championaty Francji, Holandii, USA, Niemiec, Danii, Bośni i Hercegowiny oraz Chorwacji. Psy urodzone w naszej hodowli znalazły kochające rodziny i miejsce zamieszkania m.in. w Rosji, Chorwacji, Belgii, Danii, USA, Francji, Gruzji, Libii, RPA, Niemczech, Włoszech i Szwajcarii.

Z radością widzimy, że dzieci, wnuki i prawnuki Vandogów biorą czynny udział w hodowli Czarnego Teriera na Świecie, 
a zwłaszcza, że znalazły uznanie wśród rosyjskich hodowców, którzy docenili naszą pracę hodowlaną poprzez wykorzystanie krwi psów z naszej hodowli w swojej pracy hodowlanej. 
Cały czas uczymy się naszej rasy i odkrywany coraz to nowe sekrety hodowli i duszy Czarnego Teriera.

</div>
