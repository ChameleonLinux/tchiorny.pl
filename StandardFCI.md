---
layout: default
title: Standard FCI
permalink: /pl/Standard FCI
ref: fci
lang: pl
incat: O Czarnym Terierze
---
### STANDARD CZARNEGO TERIERA ROSYJSKIEGO - FCI Nr 327

#### CZARNE TERIERY - 

psy powyżej średniego wzrostu, silne, z masywnym kośćcem i muskulaturą. Skóra jest gruba, elastyczna, nie tworząca fałd i obwisłości. Psy tej rasy są cięte, nieufne w stosunku do obcych, dobrze dostosowują się do różnorodnych warunków klimatycznych. Podatne na szkolenie.

#### TYP BUDOWY: 

Mocny i masywny.

**Braki** - Nieznaczna lekkość budowy, nieznaczna limfatyczność budowy, niedostatecznie rozwinięta muskulatura . 

**Wady** - Lekki kościec, słaba muskulatura, suchość lub limfatyczność budowy.

#### INDEKS FORMATU: 

100 - 105.

**Braki** - format trochę większy /106 - 108/

**Wady** - format zbyt duży /powyżej 108/

#### WYSOKOŚĆ W KŁĘBIE: 

Dla psów - 66-72 cm, dla suk - 64-70 cm .

**Braki** - krótkonożność. Wysokość w kłębie: dla psów - poniżej 66 cm i powyżej 74 cm; dla suk -poniżej 64 cm i powyżej 70 cm.
 
**Wady** - uniesiony zad powyżej linii kłębu. Wysokość w kłębie: dla psów - poniżej 65 cm; dla suk - poniżej 63 cm.

#### USPOSOBIENIE: 

Typ wyższej nerwowej aktywności: silny, zrównoważony, ruchliwy, z aktywną reakcją obrony.

**Braki** - nieśmiały, nadmiernie pobudliwy, ociężały. 

**Wady** - tchórzliwy, ekstremalnie pobudliwy /agresywny/, pasywny.

#### CECHY PŁCIOWE:

Wyraźnie wyrażone zgodnie z płcią. Psy są samcze, większe i masywniejsze od suk.

**Braki** - nieduże odchylenia w wyrażeniu cech płci. 

**Wady** - znaczne odchylenia w wyrażeniu cech płciowych. Jedno lub dwustronne wnętrostwo. Niedorozwój jądra. Psy w suczym typie.

#### OKRYWA WŁOSOWA: 

włos jest szorstki, twardy, gęsty, zwarty. Włos z załamaniem długości 4 - 10 cm. pokrywa całe ciało psa. Wydłużona sierść na szyi i kłębie tworzy "grzywę". Przednie nogi do łokci i tylne do uda są dobrze porośnięte twardym i długim włosem. Włos upiększający jest dobrze rozwinięty. Na górnej wardze tworzy twarde szczeciniaste "wąsy", a na dolnej - takiej samej struktury - "brodę", nad oczami zaś twarde, szczeciniaste brwi. Podszerstek jest gęsty i dobrze rozwinięty.

**Braki** - sierść prosta bez załamania, falista, miękka, dłuższa niż 10 cm. Niedostatecznie rozwinięte owłosienie na głowie i nogach, kędzierzawość. 

**Wady** - długa /powyżej 15 cm/, miękka, zwisająca sierść, krótka, gładka, brak rozwiniętego owłosienia na głowie i nogach.

#### UMASZCZENIE:

czarne, czarne z siwizną.

**Braki** - brunatny lub szary odcień umaszczenia; niewielkie białe znaczenie na piersi. 

**Wady** - brązowy lub szary kolor umaszczenia, obecność podpaleń, białe łaty na podbródku, głowie, szyi i nogach.

#### GŁOWA: 

długa, umiarkowanie szeroka w mózgowioczaszce, z okrągłymi policzkami. Czoło płaskie, przełom czołowo-nosowy zaznaczony, ale nie ostro. Kufa równoległa do linii czoła, masywna, z lekka zaostrzona, w długości nieco krótsza od mózgowioczaszki. Wąsy i broda nadają kufie ścięty, kwadratowy kształt. Wargi tłuste, mięsiste. Górna warga ściśle przylegająca do górnej szczęki, nie tworzy fafli.

**Braki** - nieco lekka głowa, wypukłe czoło, stop słabo zaznaczony lub zbyt ostry; wypukłe policzki, obwisłe wargi. 

**Wady** - gruba, ciężka lub lekka głowa. Głowa kulistej formy; krótka, zadarta lub ostra kufa.

#### USZY: 

Wysoko osadzone, wiszące na chrząstkach, nieduże, trójkątnego kształtu, przednimi krawędziami przylegające do policzków.

**Braki** - uszy nisko osadzone, długie, "pogniecione", odstające od głowy. 

**Wady** - uniesione na chrząstkach, półstojące uszy.

#### OCZY: 

nieduże, owalnego kształtu, ukośnie osadzone, ciemne.

**Braki** - duże lub niedostatecznie ciemne oczy; bielmo; widoczna trzecia powieka lub obwisłe powieki. 

**Wady** - jasne oczy; oczy różnego koloru.

#### ZĘBY: 

duże, białe, ściśle przylegające do siebie. Siekacze u podstawy ułożone w jednej linii. Zgryz nożycowy.

**Braki** - nieproporcjonalnie do wieku starte zęby; obecność złamanych zębów, ale nie utrudniających ustalenia prawidłowości zgryzu, nieznaczny nalot na zębach. 

**Wady** - drobne, rzadkie zęby. Siekacze u podstawy nie rozmieszczone w jednej linii; wszystkie odchylenia od zgryzu nożycowego; brak któregokolwiek z zębów.

#### SZYJA: 

długa, masywna, sucha, ustawiona pod kątem 40-45 stopni do linii pleców.
**Braki** - szyja krótka, za ciężka, ze zwisającym podgardlem, nisko osadzona.

#### KLATKA PIERSIOWA: 

szeroka, głęboka, z nieco wypukłymi żebrami. Dolna linia klatki znajduje się na jednej linii z łokciami lub nieco poniżej.

**Braki** - niedostatecznie szeroka klatka piersiowa; klatka piersiowa nieco powyżej łokci; płaskie żebra. 

**Wady** - beczkowata, rozdęta, drobna, płaska lub wąska klatka piersiowa.

#### BRZUCH: 

podciągnięty powyżej dolnej linii klatki piersiowej.
**Braki** - opuszczony lub nadmiernie podciągnięty brzuch.

#### KŁĄB: 

wysoki, wyraźnie zaznaczony nad linią grzbietu.

**Braki** - niski, słabo rozwinięty kłąb.

#### GRZBIET: 

prosty, szeroki, muskularny.

**Braki** - grzbiet miękki, wąski, ze słabą muskulaturą.

#### LĘDŹWIE: 

krótkie, szerokie, muskularne, nieco wypukłe.

**Braki** - długie, niedostatecznie wypukłe lędźwie. 

**Wady** - obwisłe /łękowate/, wąskie lub garbate lędźwie.

#### ZAD: 

szeroki, muskularny, nieznacznie spadzisty z wysoko osadzonym ogonem.

**Braki** - zad prosty lub nieznacznie spadzisty; słaba muskulatura zadu. 

**Wady** - ostro spadzisty lub wąski zad.

#### OGON: 

wysoko osadzony, gruby, krótko kopiowany /zostawia się 3-4 kręgi/.

**Braki** - nisko osadzony ogon.

#### KOŃCZYNY PRZEDNIE: 

oglądane z przodu są proste i równoległe względem siebie. Kąt połączenia łopatki z kością ramieniową wynosi 110 st. Łokcie ściśle skierowane do tyłu. Przedramiona proste, grube, z krótkimi prosto ustawionymi kośćmi śródręcza.

**Braki** - nieco strome ramiona, łokcie lekko odstawione na zewnątrz lub do wewnątrz, nieco miękkie śródręcze, ustawienie kończyn rozbieżne lub zbieżne. 

**Wady** - strome łopatki; strome ustawienie łokci na zewnątrz lub do wewnątrz, skrzywienie przedramienia; spionowane śródręcze; słabe, miękkie śródręcze.

#### KOŃCZYNY TYLNE: 

oglądane od tyłu są proste i równoległe, ustawione nieco szerzej niż kończyny przednie. Uda są dobrze rozwinięte i muskularne. Stawy skokowe suche, dobrze wyrażone. Śródstopia masywne, długie, ustawione prawie pionowo.

**Braki** - niedostatecznie rozwinięta muskulatura; krótkie podudzie, niewielka zbieżność lub rozbieżność stawów skokowych; niewielka szablistość lub strome kończyny; wilcze pazury. 

**Wady** - takie jak braki, ale uwydatnione w ostrej /skrajnej/ formie; "pionowy" tył /zad/ ostro wyrażona szablistość lub pionowa budowa kończyn.

#### ŁAPY: 

duże, zebrane w piąstki, okrągłego kształtu.

**Braki** - niezwiązane łapy. 

**Wady** - płaskie lub zanadto niezwiązane łapy.

#### RUCH: 

swobodny, płynny, lekki. Charakterystycznym krokiem jest kłus i galop. W kłusie nogi powinny poruszać się prostolinijnie z niewielkim zbliżeniem przednich kończyn do linii środkowej; grzbiet i lędźwie prężnie i elastycznie sprężynują.

**Braki** - niewielkie odchylenia od prostolinijnego ruchu kończyn; niedostateczne rozginanie się stawów przednich lub zadnich kończyn. 

**Wady** - ruch związany ciężki. Podczas ruchu zad skierowany ukośnie /pies biegnie bokiem/. Silne kołysanie zadem /wachlowanie zadem/, innochód.

#### WADY DYSKWALIFIKUJĄCE: 

wszystkie odchylenia od zgryzu nożycowego; Cryptorchismus pełny lub jednostronny; niedorozwój jądra; łaciate lub szare umaszczenie, białe łapy, podpalania; brak jednego z trzecich lub jednego z czwartych przedtrzonowców lub trzonowca.
